<!DOCTYPE html>
<html lang="en">
    <head>
        <meta charset="utf-8" />
        <meta name="viewport" content="width=device-width, initial-scale=1, shrink-to-fit=no" />
        <meta name="description" content="" />
        <meta name="author" content="" />
        <title>Magnus Nystedt - Visst spelar politiken roll för kyrkan (2017)</title>
        <!-- Favicon-->
        <link rel="icon" type="image/x-icon" href="https://magnusnystedt.github.io/assets/favicon.ico" />
        <!-- Core theme CSS (includes Bootstrap)-->
        <link href="https://magnusnystedt.github.io/css/styles.css" rel="stylesheet" />
    	<!-- OG -->
    	<meta property="og:title" content="Visst spelar politiken roll för kyrkan (2017)">
        <meta property="og:image" content="https://magnusnystedt.github.io/assets/flowers.jpg">
        <meta property="og:description" content="Visst spelar politiken roll för kyrkan (2017)">
       	<meta property="og:url" content="https://magnusnystedt.github.io/kyrkan/politiken.html">
        <meta name="twitter:card" content="summary_large_image"> 
    </head>
    <body>
        <!-- Responsive navbar-->
        <nav class="navbar navbar-expand-lg navbar-dark bg-dark">
            <div class="container">
                <a class="navbar-brand" href="https://magnusnystedt.github.io/kyrkan/">< Magnus Nystedt</a>

            </div>
        </nav>
        <!-- Page content-->
        <div class="container">
            <div class="text-left mt-5">
                <h1>Visst spelar politiken roll för kyrkan (2017)</h1>
                <p class="lead">Företrädare för nomineringsgruppen Öppen kyrka – en kyrka för alla ställer i VLT 13 september frågan: Vem ska man rösta på i kyrkovalet? Det är förstås viktigt att alla medlemmar i Svenska kyrkan röstar. Vi i Centerpartiet är tydligare än någon annan nomineringsgrupp med det budskapet. Frågan ÖKA ställer är således väldigt viktig, men spåret man väljer att svänga in på i sin argumentation leder åt fel håll.</p>

<p>ÖKA delar i sin text in nomineringsgrupperna i två grupper: De med band till politiska partier och de som är politiskt obundna. De menar att det inte har någon betydelse i kyrkan om man politiskt står till höger, vänster eller någon annanstans. Jag hävdar att det ger uttryck för en orealistisk och naiv syn på hur vi människor fungerar. Ett enkelt exempel. Jag som kristen tror på Jesus Kristus men som Centerpartist tror jag också instinktivt på decentralisering, att makt ska finnas och utövas så nära de som påverkas av makten som möjligt. I Svenska kyrkan är det hos församlingen. Jag ser ingen motsättning i det, tvärtom ser jag styrka i att väljare vet var jag står. De som står på andra ställen på en politisk skala tror på annat sätt.</p>

<p>Alltså, förtroendevalda i kyrkan kan inte, hur mycket de än vill, bara lämna sina principer, tankar och idéer utanför kyrkans väggar när de går in i sin roll som förtroendevalda. Det är orealistiskt att tänka att man skulle kunna det, ej heller vill vi det hävdar jag.</p>

<p>Centerpartiet är en folkrörelse med lång tradition av att ta ansvar för Svenska kyrkan. Det vill vi fortsätta med. I årets val ställer vi upp med över 3 000 engagerade kandidater runt om i Sverige. Karin Perers (C), ordförande i kyrkomötet, sa i en radiointervju nyligen: "När centerrörelsen för fram program och kandidater i kyrkovalet så gör vi ju det utifrån att vi tillhör kyrkan, att vi har en tro och att vi har en vision av hur Svenska kyrkan ska utvecklas."</p>

<p>Har du inte röstat än så gå och rösta nu på söndag och rösta på Centerpartiet för en nomineringsgrupp med en tydlig vision om Svenska kyrkan som en öppen, nära och grön kyrka.</p>

<p><em>Magnus Nystedt (C), kyrkovalskandidat</em></p>
            </div>
        </div>
        <!-- Bootstrap core JS-->
        <script src="https://cdn.jsdelivr.net/npm/bootstrap@5.2.3/dist/js/bootstrap.bundle.min.js"></script>
        <!-- Core theme JS-->
        <script src="js/scripts.js"></script>
    </body>
</html>
