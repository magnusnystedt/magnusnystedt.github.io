<!DOCTYPE html>
<html lang="en">
    <head>
        <meta charset="utf-8" />
        <meta name="viewport" content="width=device-width, initial-scale=1, shrink-to-fit=no" />
        <meta name="description" content="" />
        <meta name="author" content="" />
        <title>Magnus Nystedt - Snart säljs eller stängs en kyrka (2024)</title>
        <!-- Favicon-->
        <link rel="icon" type="image/x-icon" href="https://magnusnystedt.github.io/assets/favicon.ico" />
        <!-- Core theme CSS (includes Bootstrap)-->
        <link href="https://magnusnystedt.github.io/css/styles.css" rel="stylesheet" />
    </head>
    <body>
        <!-- Responsive navbar-->
        <nav class="navbar navbar-expand-lg navbar-dark bg-dark">
            <div class="container">
                <a class="navbar-brand" href="https://magnusnystedt.github.io/kyrkan/">< Magnus Nystedt</a>

            </div>
        </nav>
        <!-- Page content-->
        <div class="container">
            <div class="text-left mt-5">
                <h1>Snart säljs eller stängs en kyrka (2024)</h1>
                <p class="lead">Förr eller senare kommer en eller flera kyrkor i Sala stängas ner eller säljas. Det är den ekonomiska verkligheten som många församlingar och pastorat står inför, här lokalt liksom i övriga landet. Enligt Svenska kyrkan har sedan år 2000 drygt 100 kyrkor sålts, och det lär bli fler. Verkligheten är att även om Svenska kyrkan fortfarande är en stor organisation med många medlemmar klarar vi ute i församlingarna inte på egen hand av den allt dyrare driften och underhållet av alla våra kyrkor.</p>

<p>I den budget som förra året lades fram av regeringen och Sverigedemokraterna höjdes KAE, den kyrkoantikvariska ersättningen, från 460 miljoner till 490 miljoner kronor. Det är välkommet men otillräckligt! KAE är medel som församlingar kan ansöka om och som ska gå till att underhålla av kyrkor, kyrkotomter och kyrkliga inventarier. Det kan handla om att lägga om taket på kyrkan, göra insatser på putsen på fasaden, restaurera textilier, renovera en orgel osv. KAE är alltså statens ersättning till kyrkan för att vårda kulturarvet. Kyrkan är skild från staten sedan många år, men kyrkan klarar inte av att själv bära kostnaderna för alla de vackra kyrkor vi har och som de flesta av oss vill behålla. Och att staten bidrar till att ta hand om kulturarvet tror jag att de allra flesta håller med om.</p>

<p>Vad innebär det här i praktiken då? Jo, att det blir allt svårare för oss i församlingarna att sköta om våra kyrkor. Vi i Kumla-Tärna-Kila har tre mycket fina kyrkor som kostar pengar att driva och underhålla. Än så länge klarar vi av att underhålla dem, och vi söker KAE för det vi kan, men för varje år blir det lite svårare att få det att gå ihop. </p>

<p>Jag vet inte vad som skulle vara tillräckligt men Svenska kyrkans förslag om att höja till 700 miljoner kronor årligen kan vara rimligt. Kyrkans tidning har räknat ut att om KAE skulle ha ökat i takt med konsumentprisindex, skulle ersättningen i dag ligga på drygt 740 miljoner kronor.</p>

<p>Hur berör det här dig? Även om du kanske inte går i kyrkan så ofta på gudstjänst på söndagar, så sjunger du kanske i kör, går på julottan, eller kanske någon konsert i din kyrka. Eller du har kanske gift dig i en kyrka, eller haft anledning att gå på en begravning i en kyrka.</p>

<p>Det bästa du kan göra för att förhindra att kyrkor säljs eller läggs ner är att vara medlem i Svenska kyrkan. Att gå på gudstjänst hjälper förstås. Jag hoppas vi ses i en kyrka framöver, innan kyrkan har sålts eller lagts ner.</p>


<p><em>Magnus Nystedt, kyrkorådets ordförande i Kumla-Tärna-Kila församling</em></p>


</div>
        </div>
        <!-- Bootstrap core JS-->
        <script src="https://cdn.jsdelivr.net/npm/bootstrap@5.2.3/dist/js/bootstrap.bundle.min.js"></script>
        <!-- Core theme JS-->
        <script src="js/scripts.js"></script>
    </body>
</html>
