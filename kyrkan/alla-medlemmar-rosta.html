<!DOCTYPE html>
<html lang="en">
    <head>
        <meta charset="utf-8" />
        <meta name="viewport" content="width=device-width, initial-scale=1, shrink-to-fit=no" />
        <meta name="description" content="" />
        <meta name="author" content="" />
        <title>Magnus Nystedt - Alla medlemmar ska vara välkomna att rösta (2021)</title>
        <!-- Favicon-->
        <link rel="icon" type="image/x-icon" href="https://magnusnystedt.github.io/assets/favicon.ico" />
        <!-- Core theme CSS (includes Bootstrap)-->
        <link href="https://magnusnystedt.github.io/css/styles.css" rel="stylesheet" />
    </head>
    <body>
        <!-- Responsive navbar-->
        <nav class="navbar navbar-expand-lg navbar-dark bg-dark">
            <div class="container">
                <a class="navbar-brand" href="https://magnusnystedt.github.io/kyrkan/">< Magnus Nystedt</a>

            </div>
        </nav>
        <!-- Page content-->
        <div class="container">
            <div class="text-left mt-5">
                <h1>Alla medlemmar ska vara välkomna att rösta (2021)</h1>
                <p class="lead">Med anledning av Celicia Svärds <a href="https://www.svd.se/bara-kristna-bor-rosta-i-kyrkovalet">artikel</a> om kyrkovalet har följande kommentar inkommit från kyrkovalskandidaten Magnus Nystedt (C).</p>

<p>Celicia Svärd menar att ”bara kristna bör rösta i kyrkovalet”. En befängd idé som går rakt mot de grundläggande tankarna bakom den svenska folkkyrkan. Är man döpt kan man bli medlem i Svenska kyrkan, det är den enda ”inträdesbiljetten” vi har, och det duger gott, menar jag.</p>

<p>Men Svärd verkar vilja ha mer, ha tuffare krav, som att är man döpt så räcker det inte för att räknas som kristen. Jag är döpt, konfirmerad, medlem i Svenska kyrkan och anser mig kristen, men hur ska det avgöras om jag kvalificerar mig i Svärds version av kyrkovalet? Går i kyrkan mest varje söndag (eller följer gudstjänster på nätet i dessa pandemitider? Check på den. Läser Bibeln varje dag? Check på den! Ber till Gud? Check på den! Försöker leva som en god människa i Jesus fotspår? Check på den! Kan jag rabbla upp budorden? Nej, där går jag bet. Men ni ser förstås hur absurt det blir.</p>

<p>Eller kanske det är så att de som säger att de är kristna och troende som ska få rösta i kyrkovalet. Så bara om jag säger, handen på hjärtat, eller genom att göra korstecknet, att jag är kristen så ska jag få lägga min röst. Men vad är det för mening med det? Det finns nog en ansenlig andel medlemmar som inte anser sig kristna om vi menar troende, men som ändå är medlemmar av olika anledningar. Självklart ska dessa inte uteslutas från kyrkans demokrati.</p>

<p>Där Svärd ser en kyrka där ”politiker och icke-troende i en ohelig allians värd namnet” styr, ser jag en folkkyrka där människor med olika bakgrund kan komma samman för att åstadkomma fantastiska saker. Erfarenhet, tro och engagemang i en härlig, får jag säga gudomlig blandning.</p>

<p>Där Svärd ser en kyrka där vissa vill ”köra in… med en sekulär gaffeltruck”, ser jag en folkkyrka full av gaffeltruckar lastade med goda idéer. Förtroendevalda och anställda lastar av och lastar på i ett logistik- och produktionscenter där goda idéer förädlas och implementeras för att utveckla den Svenska kyrkan vi alla älskar. Det verkar onekligen som att gaffeltruckar är Svärds väderkvarnar.</p>

<p>Och där Svärd ser en ”Jesus-hejande grupp” som förlorare, ser jag en samsyn i många viktiga frågor, en kyrka där Jesus-hejare, icke-troende och alla där emellan diskuterar och kompromissar.</p>

<p>Jesus gjorde inte skillnad på människor, men tydligen gör Celicia Svärd det. Jag säger nej tack till den typen av elitkyrka som hon verkar förespråka.</p>

<p><em>Magnus Nystedt<br>
Ledamot av stiftsfullmäktige i Västerås stift och kandidat (C) till kyrkofullmäktige i Kumla-Tärna-Kila pastorat, Sala.</em></p>

            </div>
        </div>
        <!-- Bootstrap core JS-->
        <script src="https://cdn.jsdelivr.net/npm/bootstrap@5.2.3/dist/js/bootstrap.bundle.min.js"></script>
        <!-- Core theme JS-->
        <script src="js/scripts.js"></script>
    </body>
</html>
