<!DOCTYPE html>
<html lang="en">
    <head>
        <meta charset="utf-8" />
        <meta name="viewport" content="width=device-width, initial-scale=1, shrink-to-fit=no" />
        <meta name="description" content="" />
        <meta name="author" content="" />
        <title>Magnus Nystedt - Vi har en tydlig varudeklaration (2017)</title>
        <!-- Favicon-->
        <link rel="icon" type="image/x-icon" href="https://magnusnystedt.github.io/assets/favicon.ico" />
        <!-- Core theme CSS (includes Bootstrap)-->
        <link href="https://magnusnystedt.github.io/css/styles.css" rel="stylesheet" />
        <!-- OG -->
    	<meta property="og:title" content="Vi har en tydlig varudeklaration (2017)">
        <meta property="og:image" content="https://magnusnystedt.github.io/assets/flowers.jpg">
        <meta property="og:description" content="Vi har en tydlig varudeklaration (2017)">
   	    <meta property="og:url" content="https://magnusnystedt.github.io/kyrkan/varudeklaration.html.html">
        <meta name="twitter:card" content="summary_large_image">       
    </head>
    <body>
        <!-- Responsive navbar-->
        <nav class="navbar navbar-expand-lg navbar-dark bg-dark">
            <div class="container">
                <a class="navbar-brand" href="https://magnusnystedt.github.io/kyrkan/">< Magnus Nystedt</a>

            </div>
        </nav>
        <!-- Page content-->
        <div class="container">
            <div class="text-left mt-5">
                <h1>Vi har en tydlig varudeklaration (2017)</h1>
                <p class="lead"> Ett antal företrädare för POSK skriver i VLT att de hoppas att "partipolitiseringen i Svenska kyrkan" ska brytas. De fortsätter alltså på sitt enfrågespår och verkar i stort bortse från sakfrågor. Liksom Socialdemokraterna har gett uttryck för på de här sidorna så tycker vi det är tråkigt.POSK skriver att de hoppas att de partier som engagerar sig i kyrkovalet ”ska drabbas av ideologisk klarsyn". Det må gälla andra partier, men vi tror inte POSK har läst på om Centerpartiet när de gör ett sådant uttalande.</p>

<p>Vi i Centerpartiet i Västerås går till val på att Svenska kyrkan ska vara en öppen, nära och grön kyrka, som vi redogjort för i en tidigare debattartikel i VLT. Det gör vi utifrån vår värdegrund om varje människas lika rätt och värde. Den som läser vårt idéprogram känner igen sig när de också läser vårt lokala kyrkovalsprogram. Vi är alltså öppna med vår varudeklaration, vår ideologi, och väljarna vet vad de får när de röstar på Centerpartiet. Kan samma sägas om POSK? Det är förstås upp till väljarna att avgöra.</p>

<p>Vi välkomnar, uppenbarligen i motsats till POSK, alla som vill arbeta för Svenska kyrkans bästa, utan att ifrågasätta andras legitima rätt att delta. Centerpartiets listor är fulla av troende och engagerade kandidater. Vi är en folkrörelse med bred förankring som har varit med som nomineringsgrupp länge och tagit ansvar för Svenska kyrkan. Vi hoppas förstås att du går och röstar 17 september och på fortsatt förtroende.</p>

<p>Sist, en liten detalj måhända, men vi heter Centerpartiet, inte Centern.</p>

<p><em>Magnus Nystedt (C) förstanamn till stiftsfullmäktige<br>
Ulrika Pettersson (C) förstanamn till kyrkofullmäktige</em></p>
            </div>
        </div>
        <!-- Bootstrap core JS-->
        <script src="https://cdn.jsdelivr.net/npm/bootstrap@5.2.3/dist/js/bootstrap.bundle.min.js"></script>
        <!-- Core theme JS-->
        <script src="js/scripts.js"></script>
    </body>
</html>
