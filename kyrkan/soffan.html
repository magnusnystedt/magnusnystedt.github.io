<!DOCTYPE html>
<html lang="en">
    <head>
        <meta charset="utf-8" />
        <meta name="viewport" content="width=device-width, initial-scale=1, shrink-to-fit=no" />
        <meta name="description" content="" />
        <meta name="author" content="" />
        <title>Magnus Nystedt - Att sitta på soffan duger inte – därför ska du rösta i kyrkovalet (2017)</title>
        <!-- Favicon-->
        <link rel="icon" type="image/x-icon" href="https://magnusnystedt.github.io/assets/favicon.ico" />
        <!-- Core theme CSS (includes Bootstrap)-->
        <link href="https://magnusnystedt.github.io/css/styles.css" rel="stylesheet" />
    	<!-- OG -->
    	<meta property="og:title" content="Att sitta på soffan duger inte – därför ska du rösta i kyrkovalet (2017)">
        <meta property="og:image" content="https://magnusnystedt.github.io/assets/flowers.jpg">
        <meta property="og:description" content="Att sitta på soffan duger inte – därför ska du rösta i kyrkovalet (2017)">
       	<meta property="og:url" content="https://magnusnystedt.github.io/kyrkan/soffan.html">
        <meta name="twitter:card" content="summary_large_image"> 
    </head>
    <body>
        <!-- Responsive navbar-->
        <nav class="navbar navbar-expand-lg navbar-dark bg-dark">
            <div class="container">
                <a class="navbar-brand" href="https://magnusnystedt.github.io/kyrkan/">< Magnus Nystedt</a>

            </div>
        </nav>
        <!-- Page content-->
        <div class="container">
            <div class="text-left mt-5">
                <h1>Att sitta på soffan duger inte – därför ska du rösta i kyrkovalet (2017)</h1>
                <p class="lead">Den 17 september är det kyrkoval, det som av vissa kallas "det glömda valet". Oavsett om du är troende eller inte; är du medlem i Svenska kyrkan är det viktigt att du röstar.</p>

<p>Men varför skulle du bry dig om Svenska kyrkan om du inte tror på Gud? Tittar vi närmare finns det faktiskt en rad riktigt bra skäl.</p> 

<p>Sannolikheten att du som läser detta är medlem i Svenska kyrkan är ganska hög. Över sex miljoner svenskar är medlemmar vilket gör Svenska kyrkan till landets största trossamfund.</p>

<p>Tendensen är dock nedåtgående, fler medlemmar går ur kyrkan än träder in. Medlemstappet är förstås en av de utmaningar kyrkan står inför och din röst kan hjälpa till att avgöra vilken riktning kyrkan tar.</p>

<p>Förutom gudstjänster så gör Svenska kyrkan ganska mycket. Kyrkans personal möter människor från hela samhället och i olika livssituationer i sin diakoniverksamhet. De finns på äldreboenden, sjukhus, fängelser och på många andra platser.</p>

<p>Om du vill få tröst, prata med någon om svåra livsfrågor eller bara låna ett vänligt öra så finns alltid någon att prata med på Jourhavande präst. Kyrkan gör också många andra sociala insatser för att hjälpa människor i nöd.</p>

<p>Och kyrkan hjälper alla oavsett "kön, ålder, sexuell läggning, trosuppfattning och hur mycket pengar man har", som vi kan läsa på kyrkans webbplats. Kyrkans diakoni- och sociala verksamhet är förstås viktig, men kyrkan gör mycket mer.</p>

<p>Runt om i landet bedrivs omfattande verksamhet i lokala kyrkor, hon vårdar ovärderliga kulturvärden i form av kyrkor och andra byggnader och minnesmärken, bedriver en omfattande kör-, musik-, barn- och ungdomsverksamhet, samt ger stöd vid olyckor, kriser och katastrofer.</p>

<p>Listan kan göras mycket längre. Genom att vara medlem så ger du ditt stöd till kyrkans viktiga verksamhet som hjälper många människor och du får vara med och bestämma genom din röst.</p>

<p>Så att sitta på soffan och vänta på att andra ska ta hand om kyrkan duger inte. Är du medlem tycker jag du ska rösta 17 september. Du känner säkert minst en annan medlem i kyrkan, ta med dem till vallokalen också och se till att de röstar.</p> 

<p>Om vi alla gör det så kan vi öka valdeltagandet drastiskt. Visste du förresten att man får rösta i kyrkovalet från det att man fyllt 16 år? Ganska coolt, tycker jag.</p>

<p><em>Magnus Nystedt</em></p>
            </div>
        </div>
        <!-- Bootstrap core JS-->
        <script src="https://cdn.jsdelivr.net/npm/bootstrap@5.2.3/dist/js/bootstrap.bundle.min.js"></script>
        <!-- Core theme JS-->
        <script src="js/scripts.js"></script>
    </body>
</html>
