<!DOCTYPE html>
<html lang="en">
    <head>
        <meta charset="utf-8" />
        <meta name="viewport" content="width=device-width, initial-scale=1, shrink-to-fit=no" />
        <meta name="description" content="" />
        <meta name="author" content="" />
        <title>Magnus Nystedt - Kyrkornas framtid hotas av församlingarnas dåliga ekonomi (2025)</title>
        <!-- Favicon-->
        <link rel="icon" type="image/x-icon" href="https://magnusnystedt.github.io/assets/favicon.ico" />
        <!-- Core theme CSS (includes Bootstrap)-->
        <link href="https://magnusnystedt.github.io/css/styles.css" rel="stylesheet" />
        <!-- OG -->
        <meta property="og:title" content="Kyrkornas framtid hotas av församlingarnas dåliga ekonomi (2025)">
        <meta property="og:image" content="https://magnusnystedt.github.io/assets/flowers.jpg">
        <meta property="og:description" content="Kyrkornas framtid hotas av församlingarnas dåliga ekonomi (2025)">
        <meta property="og:url" content="https://magnusnystedt.github.io/kyrkan/kae.html">
        <meta name="twitter:card" content="summary_large_image">  
    </head>
    <body>
        <!-- Responsive navbar-->
        <nav class="navbar navbar-expand-lg navbar-dark bg-dark">
            <div class="container">
                <a class="navbar-brand" href="https://magnusnystedt.github.io/kyrkan/">< Magnus Nystedt</a>

            </div>
        </nav>
        <!-- Page content-->
        <div class="container">
            <div class="text-left mt-5">
                <h1>Kyrkornas framtid hotas av församlingarnas dåliga ekonomi (2025)</h1>
                <p class="lead">Svenska kyrkan förvaltar våra kyrkobyggnader, ett av vårt lands största kulturarv,  De rymmer historia, konst och arkitektur, men också människors livsberättelser. I dessa heliga rum hålls dop, vigslar, begravningar, gudstjänster, konserter och andra aktiviteter. Tyvärr står många församlingar i dag inför en dyster verklighet: ekonomin räcker inte till för att ta hand om kyrkorna.</p>

<p>Många församlingar i Västerås stift kämpar med vikande medlemsantal och därmed minskade intäkter från kyrkoavgiften. Samtidigt är underhållsbehoven för kyrkobyggnaderna stora och växer i snabb takt. Det kan vara tak som måste repareras, murar som ska förstärkas eller värmesystem som kräver modernisering för att skydda byggnaderna mot förfall. Detta är kostnader som få församlingar klarar av att bära själva.</p>

<p>Och visst finns det stöd att söka. Kyrkoantikvarisk ersättning (KAE) är ett statliga bidrag som ska hjälpa församlingarna att bevara kulturhistoriskt värdefulla kyrkor. Den enkla sanningen är dock att KAE inte räcker till. Ansökningarna är många och medlen begränsade. Prioriteringar måste göras, vilket innebär att många akuta behov lämnas utan stöd. För en liten församling kan det innebära att man tvingas skjuta nödvändiga renoveringar på framtiden, eller i värsta fall besluta om att stänga kyrkan helt. Och desto mer som skjuts på framtiden, desto större blir underhållsskulden och risken för att byggnader förfaller.</p>

<p>Konsekvenserna av detta är allvarliga. Det händer inte så ofta, men kommer antagligen bli mer vanligt, att kyrkor stängs eller säljs. När en kyrka stängs mister hela bygden en viktig del av sin identitet och församlingen mister sin samlingsplats. Och om kyrkor säljs till privata aktörer riskerar vi dessutom att tappa det kulturarv och andliga värde som dessa byggnader representerar.</p>

<p>Det är alltså dags att inse att det nuvarande stödsystemet inte är tillräckligt. Staten och Svenska kyrkan måste tillsammans hitta nya lösningar för att långsiktigt trygga kyrkornas framtid. Det handlar om att värna ett kulturarv som tillhör oss alla, oavsett tro.</p>

<p>Vi behöver diskutera en ökad kyrkoantikvarisk ersättning, nya former av samverkan och kanske även nya former för att bekosta underhåll av särskilt utsatta kyrkor. Om inget görs kommer vi se fler stängda och sålda kyrkor de kommande åren och vi kommer ångra att vi inte agerade i tid, tror jag.</p>

<p><em>Magnus Nystedt (C), kandidat i kyrkovalet till stiftsfullmäktige i Västerås stift och kyrkomötet</em></p>

            </div>
        </div>
        <!-- Bootstrap core JS-->
        <script src="https://cdn.jsdelivr.net/npm/bootstrap@5.2.3/dist/js/bootstrap.bundle.min.js"></script>
        <!-- Core theme JS-->
        <script src="js/scripts.js"></script>
    </body>
</html>
