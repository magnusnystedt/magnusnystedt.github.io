<!DOCTYPE html>
<html lang="en">
    <head>
        <meta charset="utf-8" />
        <meta name="viewport" content="width=device-width, initial-scale=1, shrink-to-fit=no" />
        <meta name="description" content="" />
        <meta name="author" content="" />
        <title>Magnus Nystedt - Värderingar är viktiga i kyrkovalet (2021)</title>
        <!-- Favicon-->
        <link rel="icon" type="image/x-icon" href="https://magnusnystedt.github.io/assets/favicon.ico" />
        <!-- Core theme CSS (includes Bootstrap)-->
        <link href="https://magnusnystedt.github.io/css/styles.css" rel="stylesheet" />
    </head>
    <body>
        <!-- Responsive navbar-->
        <nav class="navbar navbar-expand-lg navbar-dark bg-dark">
            <div class="container">
                <a class="navbar-brand" href="https://magnusnystedt.github.io/kyrkan/">< Magnus Nystedt</a>

            </div>
        </nav>
        <!-- Page content-->
        <div class="container">
            <div class="text-left mt-5">
                <h1>Värderingar är viktiga i kyrkovalet (2021)</h1>
                <p class="lead">Jag ställer upp som kandidat till kyrkofullmäktige i Kumla, Tärna och Kila pastorat och jag gör det på Centerpartiets lista. Vissa menar då att jag inte skulle får göra det, eller i alla fall att Centerpartiet inte skulle få ställa upp som nomineringsgrupp.</p>

<p>Att politiska partier får bilda nomineringsgrupp, helt i enlighet med kyrkoordningen, menar vissa är oanständigt och gör Sverige till en diktatur. Fall inte för sådana dimridåer.</p>

<p>En vanlig kritik är att det man kallar sekulära värderingar har ingen plats i kyrkan. Vilka värderingar är det då undrar jag? Den om alla människors lika rätt och värde? Den är vi lika tydliga med i så väl idéprogram som i kyrkovalsprogram. Men är det den om att vara ansvarsfull med att ta hand om skapelsen? Okej, vi kanske inte talar om skapelsen i den allmänna politiken, men principen är densamma i kyrkan som i övriga samhället.</p>

<p>En annan värdering som ligger djupt i mig som centerpartist är att beslut ska fattas så nära de som berörs av besluten som möjligt. Om det tycker jag lika i kyrkans värld. Visserligen har vi ekonomiska och andra förutsättningar att ta hänsyn till, men principen om en nära kyrka, alltså församlingen, är viktig för mig. Jag är stolt centerpartist och det jag står för i kyrkan står jag också för i övrigt. Att jag är kristen och tror på Gud det har jag också alltid med mig. Och det är faktiskt så att jag blir inte mindre centerpartist om jag skulle ställa upp i valet för en nomineringsgrupp som inte är ett parti.</p>

<p>Uttryckt på ett annat sätt, min varudeklaration som kandidat är tydlig för jag ställer upp på Centerpartiets lista. Detsamma gäller mina partikamrater som också står på Centerpartiets listor.</p>

<p>Låt oss i stället prata sakfrågor. Vad vill du åstadkomma i kyrkan om du kandiderar i kyrkovalet? Jag är tydlig med att jag vill att kyrkan ska ligga i framkant av den digitala utvecklingen. Det innebär att kyrkan ska använda den senaste tekniken som ett komplement till mer traditionell verksamhet, men också för att göra nya saker. Pandemin har tvingat kyrkan att bli mer digital. Den utvecklingen ska vi stärka, inte stanna av nu när det verkar som det värsta av covid är bakom oss.</p>

<p>Slutligen, förtidsröstningen har börjat och valdagen är 19 september. Jag hoppas att du går och röstar för att du ska kunna vara med och påverka Svenska kyrkans framtid, en kyrka som jag tror du bryr dig om lika mycket som jag. Du borde ha fått ditt röstkort i posten. Har du inte fått ditt röstkort, kontakta din församling.</p>

<p><em>Magnus Nystedt (C), Salbohed, kandidat till kyrkofullmäktige i Kumla, Tärna och Kila pastorat</em></p>
            </div>
        </div>
        <!-- Bootstrap core JS-->
        <script src="https://cdn.jsdelivr.net/npm/bootstrap@5.2.3/dist/js/bootstrap.bundle.min.js"></script>
        <!-- Core theme JS-->
        <script src="js/scripts.js"></script>
    </body>
</html>
