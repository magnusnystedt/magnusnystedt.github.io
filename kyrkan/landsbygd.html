<!DOCTYPE html>
<html lang="en">
    <head>
        <meta charset="utf-8" />
        <meta name="viewport" content="width=device-width, initial-scale=1, shrink-to-fit=no" />
        <meta name="description" content="" />
        <meta name="author" content="" />
        <title>Magnus Nystedt - Kyrkan är en livlina för landsbygden (2025)</title>
        <!-- Favicon-->
        <link rel="icon" type="image/x-icon" href="https://magnusnystedt.github.io/assets/favicon.ico" />
        <!-- Core theme CSS (includes Bootstrap)-->
        <link href="https://magnusnystedt.github.io/css/styles.css" rel="stylesheet" />
    	<!-- OG -->
    	<meta property="og:title" content="Kyrkan är en livlina för landsbygden (2025)">
        <meta property="og:image" content="https://magnusnystedt.github.io/assets/flowers.jpg">
        <meta property="og:description" content="Kyrkan är en livlina för landsbygden (2025)">
       	<meta property="og:url" content="https://magnusnystedt.github.io/kyrkan/landsbygd.html">
        <meta name="twitter:card" content="summary_large_image"> 
    </head>
    <body>
        <!-- Responsive navbar-->
        <nav class="navbar navbar-expand-lg navbar-dark bg-dark">
            <div class="container">
                <a class="navbar-brand" href="https://magnusnystedt.github.io/kyrkan/">< Magnus Nystedt</a>

            </div>
        </nav>
        <!-- Page content-->
        <div class="container">
            <div class="text-left mt-5">
                <h1>Kyrkan är en livlina för landsbygden (2025)</h1>
                <p class="lead">I takt med att Sverige förändras och urbaniseringen ökar, höjs röster om att kyrkor på landsbygden är för dyra att underhålla och borde läggas ner eller säljas. Som engagerad i kyrkans arbete i min församling ser jag denna utveckling som oroande. Svenska kyrkans närvaro på landsbygden är inte bara en fråga om tro, utan om sammanhållning, kulturarv och mänsklig närhet. Så även i Dalarna.</p>

<p>Kyrkan på landet är mer än en plats för söndagens gudstjänst, även om de är själva kärnan i kyrkans verksamhet. Men den lokala kyrkan är på många håll hjärtat i bygemenskapen. Det är här vi döper våra barn, firar våra högtider och tar farväl av våra nära. När kyrkklockorna ringer vid livets stora skeden knyts människors erfarenheter samman över generationer och avstånd. Om dessa kyrkor tystnar, riskerar vi att förlora levande tradition och en grundläggande mänsklig gemenskap, sådant som inte kan mätas i pengar.</p>
<p>Men kyrkan erbjuder mer än ceremonier. På många mindre orter är församlingen en av få aktörer som ordnar öppna mötesplatser. För äldre, som annars riskerar ensamhet, är kyrkans soppluncher och samtalsgrupper en ovärderlig livlina. För barn och ungdomar kan kyrkans verksamhet, som körer, läger och öppna fritidsverksamheter, vara en av de få organiserade fritidsmöjligheterna i närområdet. Diakonin sträcker ut en hjälpande hand till den som kämpar med livet, ekonomin eller hälsan.</p>
<p>Om kyrkor på landsbygden avvecklas, förlorar vi också viktiga kulturarv. Våra gamla kyrkor vittnar om Sveriges historia, om hantverksskicklighet och om en tro som burit generationer genom nöd och glädje. De är identitetsskapande landmärken, inte bara för kyrkans medlemmar utan för hela samhället.</p>
<p>Att bevara kyrkor och verksamhet på landsbygden är därför inte nostalgi, det är en investering i ett hållbart samhälle. En livskraftig landsbygd behöver sina mötesplatser, sina traditioner och sina gemenskaper. Svenska kyrkan är och förblir en av de starkaste bärare av detta.</p>
<p>Därför behöver vi alla, oavsett om vi är troende eller inte, värna kyrkornas närvaro i hela landet. Inte minst på landsbygden, där de betyder allra mest. Rösta i kyrkovalet om du vill du bevara din kyrkas plats i ditt lokalsamhälle.</p>

<p><em>Magnus Nystedt (C), kandidat till stiftsfullmäktige Västerås stift och kyrkomöte</em></p>

            </div>
        </div>
        <!-- Bootstrap core JS-->
        <script src="https://cdn.jsdelivr.net/npm/bootstrap@5.2.3/dist/js/bootstrap.bundle.min.js"></script>
        <!-- Core theme JS-->
        <script src="js/scripts.js"></script>
    </body>
</html>
