<!DOCTYPE html>
<html lang="en">
    <head>
        <meta charset="utf-8" />
        <meta name="viewport" content="width=device-width, initial-scale=1, shrink-to-fit=no" />
        <meta name="description" content="" />
        <meta name="author" content="" />
        <title>Magnus Nystedt - GoPro</title>
        <!-- Favicon-->
        <link rel="icon" type="image/x-icon" href="https://magnusnystedt.github.io/assets/favicon.ico" />
        <!-- Core theme CSS (includes Bootstrap)-->
        <link href="https://magnusnystedt.github.io/css/styles.css" rel="stylesheet" />
    </head>
    <body>
        <!-- Responsive navbar-->
        <nav class="navbar navbar-expand-lg navbar-dark bg-dark">
            <div class="container">
                <a class="navbar-brand" href="https://magnusnystedt.github.io">< Magnus Nystedt</a>

            </div>
        </nav>
        <!-- Page content-->
        <div class="container">
            <div class="text-left mt-5">
                <h1>GoPro</h1>
                <p class="lead">Jag är ingen sportig actionmänniska, men jag filmar ändå en hel del med en GoPro.</p>
<p>Den korta versionen är att en GoPro är lätt att använda, robust byggd och ger video som är mer än bra nog för mina behov.</p>

<p>Den något längre versionen är att det enkla handhavandet är nog det största anledning till min förkärlek för GoPro. Jag har en jättebra systemkamera som med rätt objektiv kan producera bättre video, men den är krångligare att använda och tar mer tid innan man kan börja filma. Min telefon kan också producera bra video, men den använder man ofta till annat.</p>

<p>Jag har min GoPro Hero10 inställd enligt detta:</p>
<ul>
<li>Fotografi: linear (nästan alltid), full upplösning, SuperShot, jpg, vivid. Jag redigerar sällan bilder från GoPro.</li>
<li>Vanlig video: linear (nästan alltid), 4k, 24fps, flat, high bitrate. Redigerar i Adobe Premiere Pro.</li>
<li>Slow motion: wide, 4k, 120fps, flat, high bitrate.</li>
</ul>

<p>Med det klarar jag det mesta och kan snabbt byta mellan lägena.</p>

<p>Jag har samlat på mig en rad tillbehör. Inte minst sitter Media Mod på nästan alltid. Mest för att koppla kameran till en extern mikrofon, oftast en Røde VideoMic eller Røde Go Wireless (ibland båda). De är bra för olika saker. VideoMic är bra för miljöljud, Go Wireless för intervjuer och liknande, inte minst när jag filmar mig själv.</p>

<p>Har du Media Mod eller något annat skal eller sådant som gör din GoPro bredare kan jag rekommendera en längre skruv. Jag har två stycken skruvar från HSU som är två centimeter längre än standardskruven. Det innebär att skruven sticker ut från t.ex. Media Mod så det är lättare att lossa och dra åt den.</p>

<p>Kameran använder jag oftast på ett Volta batterigrepp eller ett GoPro 3-way 2.0. Jag har också en Gorillapod, ett enbensstativ och ett fullstort Manfrotto-stativ.</p>

<p>Totalt har jag samlat på mig fyra batterier (tre Enduro) och en laddare som hanterar tre åt gången.</p>

<p>Jag har GoPros Max Lens Mod, men jag använder den sällan. Den ger ju ännu mer stabiliserad video, vilket jag sällan behöver.</p>

<p>Jag använder dem inte jättemycket men jag har en sats ND-filter från K&F. Det går faktiskt att få till lite snyggare rörelseoskärpa även på en GoPro. Använd 180-gradersregeln och sätt slutartid manuellt till ungefär dubbelt bilder per sekund. Det må framstå som pilligt och onödigt men det kan faktiskt göra märkbar skillnad. Eftersom GoPro har fast slutare så har du bara slutartid och bilder per sekund att spela med.</p>

<p>Jag har tre 128GB minneskort som jag använder med kameran, även om den mycket sällan fyller ett kort. Ett är ett Kingston Canvas Go! Plus och två är PNY Elite. Båda korten är med på GoPros lista över <a href="https://community.gopro.com/s/article/microSD-Card-Considerations?language=en_US">rekommenderade minneskort</a>. </p>

<p>Till sist kan jag nämna Telesins T10 fjärrkontroll, den fungerar perfekt och är billig jämfört med GoPros modell.</p>

<p>Förvarar allt gör jag i ett antal semihårda väskor som i sin tur passar i en liten kameraryggsäck. I en lite större väska har jag själv kameran och lite annat. En mindre väska har alla mikrofoner med tillbehör. I en annan har jag Light Mod och tre Ulanzi VL49 LED-ljus och i en tredje diverse saker. I ryggsäcken lägger jag också Volta och 3-way, om inte en av dem är monterad på kameran redan. Beroende på vad jag ska göra och vart jag ska, kan jag också ha med mig en powerbank med sladd i väskan. Jag har också oftast med mig ett litet etui med diverse sladdar och adaptrar för att ansluta kameran till min dator. Batterier och laddare är också med förstås.</p>

</div>
        </div>
        <!-- Bootstrap core JS-->
        <script src="https://cdn.jsdelivr.net/npm/bootstrap@5.2.3/dist/js/bootstrap.bundle.min.js"></script>
        <!-- Core theme JS-->
        <script src="js/scripts.js"></script>
    </body>
</html>
